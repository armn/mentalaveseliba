---
title: Kas ir trauksme?
name: Trauksmes sindroms
description: Trauksmes sindroms jeb traucējumi ir psihisku traucējumu grupa,
  kurā persona izjūt milzīgu trauksmi un bailes – līdz pat nespējai pilnvērtīgi
  funkcionēt. Tālāk ir uzskaitīti vairāki trauksmes sindroma (traucējumu) veidi.
intro: Trauksmes sindroms jeb traucējumi ir psihisku traucējumu grupa, kurā
  persona izjūt milzīgu trauksmi un bailes – līdz pat nespējai pilnvērtīgi
  funkcionēt. Tālāk ir uzskaitīti vairāki trauksmes sindroma (traucējumu) veidi.
what_is_not:
  - title: Nemiers (emocijas)
    description: Nemiers vai trauksmes sajūta ir emocijas, kuras piedzīvo liels
      cilvēku skaits. Tomēr trauksmes sindroms (traucējumi) liek personai izjust
      tādu trauksmi, kas pārsniedz normālu nemiera līmeni. Neraugoties uz to,
      personas, kam diagnosticēts trauksmes sindroms (traucējums), var arī
      norādīt, ka viņām "ir trauksme" vienkārši ērtības labad.
  - title: Vienkārša nervozitāte vai kautrība
    description: Persona sar trauksmes sindromu (traucējumiem) parasti piedzīvo
      trauksmi daudz lielākā līmenī, salīdzinot ar neirotipisku cilvēku tādā
      pašā situācijā.
  - title: Vienkāršs uztraukums vai raizes
    description: Personas ar trauksmes sindromu (traucējumiem) var justies nemierīgi
      pat bez īpaša iemesla situācijā, kad vispār nav stresa faktoru.
  - title: Pagaidu traucēklis, kura pāriešana vienkārši jānogaida
    description: Trauksmes sindroms (traucējumi) neizzūd paši no sevis bez
      profesionālas ārstēšanas un, tieši otrādi, var pasliktināties.
  - title: Vienmēr ārēji pamanāms
    description: Ne vienmēr ir skaidri redzams, ka personai ir trauksmes sindroms
      (traucējumi), jo tai var būt stresa epizodes privāti, vai viņi ir
      iemācījušies veidus, kā pārvaldīt trauksmes līmeni, vai arī viņi ir tikuši
      galā, labi slēpjot savas emocijas.
what_is:
  - title: Ārstējami vai pārvaldāmi
    description: Atkarībā no konkrētās personas, prettrauksmes medikamenti,
      efektīvas pārvarēšanas stratēģijas vai psihoterapeitiskās metodes,
      piemēram, kognitīvās uzvedības terapija (CBT), var palīdzēt viņiem
      efektīvi pārvaldīt trauksmi. To var papildināt ar veselīgu uzturu un
      regulārām fiziskām aktivitātēm, lai vēl vairāk samazinātu trauksmes
      līmeni.
  - title: Novērojami gan bērniem, gan pieaugušajiem
    description: Ikviens var tikt diagnosticēts ar trauksmes sindromu (traucējumiem)
      neatkarīgi no vecuma.
types:
  - title: Vispārējais trauksmes sindroms (traucējums) (VTS, angl. GAD)
    description: Personas ar VTS/GAD piedzīvo ilgstošu trauksmi, kas nav vērsta uz
      kādu konkrētu situāciju vai lietu.
  - title: Specifiskas fobijas
    description: Personas ar specifisku fobiju piedzīvo spēcīgas bailes un
      satraukumu par konkrētu stimulu vai situāciju, bieži vien paredzot
      šausminošas šādas saskarsmes sekas. Atšķirībā no racionālām baiļu
      reakcijām, fobiju izraisītās bailes ir daudz lielākas, salīdzinot ar
      faktiskajām iespējamām briesmām.
  - title: Sociālās trauksmes sindroms (STS, angl. SAD)
    description: Personas ar STS/SAD izjūt spēcīgas bailes un izvairās no sociālās
      mijiedarbošanās, tostarp no negatīvas sabiedrības īstenotas izpētes,
      publiskas uzstāšanās vai pazemošanas.
  - title: Atdalīšanas trauksmes sindroms (ATS, angl. SepAD)
    description: Persona ar ATS/SepAD izjūt pārmērīgu vai neatbilstošu satraukuma
      līmeni par atdalīšanu no kādas personas vai vietas.
  - title: Agorafobija
    description: Persona ar agorafobiju izjūt īpašu satraukumu par atrašanos tādā
      vietā vai situācijā, kur izkļūt ir grūti vai neērti, vai kur palīdzība var
      nebūt pieejama.
  - title: Panikas sindroms
    description: Persona ar panikas traucējumiem piedzīvo panikas lēkmes, t.i.,
      īslaicīgas intensīvas terora un baiļu epizodes, ko pavada fiziski
      simptomi. Šīm panikas lēkmēm var būt vai arī nebūt acīmredzami to
      izraisītāji.
  - title: Selektīvais mēmums
    description: Persona ar selektīvu mēmumu zaudē spēju runāt konkrētās situācijās
      vai ar konkrētiem cilvēkiem, klusējot, pat gadījumā, ja pastāv negatīvas
      sekas, piemēram, kauns vai nosodījums.
symptoms:
  - title: Paaugstināts pulss
    description: Tā kā personas ar trauksmi ir paaugstināta stresa stāvoklī, cilvēka
      sirdsdarbība palielinās. Tas var radīt vēl lielāku stresu un pasliktināt
      citu simptomu izpausmes.
  - title: Auksti sviedri
    description: Tā kā cilvēki ar trauksmi ir pakļauti stresam, kā arī tāpēc, ka
      viņu sirdsdarbība var būt augstāka, viņi var sākt pastiprināti svīst.
      Neatkarīgi no tā, kur viņi atrodas, neatkarīgi no temperatūras vai citas
      ārējas ietekmes, viņi var sākt pastiprināti svīst.
  - title: Trīcēšana
    description: To ietekmē arī paaugstināts pulss, bet ne tikai tas. Cilvēki ar
      trauksmes sindromu var sākt trīcēt. Personas var piedzīvot trīcošu balsi,
      trīcošas rokas vai citas ķermeņa daļas.
  - title: Koncentrēšanās grūtības
    description: Tā kā personai ar trauksmes sindromu (traucējumiem) ir pastāvīgs un
      liels stress, neatkarīgi no tā, vai tas ir saistīts ar vienu lielu lietu
      vai vairākām mazākām lietām, viņas nevar koncentrēties uz to, kas izraisa
      viņu trauksmi. Tas apgrūtina koncentrēšanos uz svarīgām ikdienas lietām,
      kas var izraisīt vēl jo lielāku trauksmi.
  - title: Apetītes zudums
    description: Trauksme var izraisīt apetītes zudumu vai ēdiena atgrūšanu. Lai šo
      stāvokli nošķirtu no anoreksijas, jāņem vērā, ka to lielā mērā izraisa
      baiļu sajūtas, kuras, savukārt, aktivizē personas pārdzīvotais nemiers.
  - title: Pastiprināta elpošana (hiperventilācija)
    description: Personai, kurai ir trauksmes sindroms, var sākties ātra vai
      ārkārtīgi dziļa elpošana. To var izraisīt trauksme vai panika, bet tas,
      visticamāk, notiks ar jebkuru cilvēku, kuram ir trauksmes sindroms.
  - title: Gremošanas sistēmas problēmas
    description: Trauksme var faktiski negatīvi ietekmēt zarnas, izraisot gremošanas
      traucējumus vai skābes refluksu. Hiperventilācija trauksmes dēļ var
      izraisīt arī pastiprinātu gaisa norīšanu, izraisot vēdera uzpūšanos.
  - title: Saspringti/sāpoši muskuļi
    description: Persona, kas cieš no milzīgas trauksmes, var netīšām vai neapzināti
      saspiest dūres, pēdas, žokļus vai jebkurus muskuļus ilgāk nekā parasti,
      izraisot spriedzi un sāpes.
  - title: Sagaidāmu briesmu/ panikas/ nolemtības sajūta
    description: Persona ar trauksmes sindromu (traucējumiem) var izjust milzīgas
      bailes vai paniku pat tad, ja nav nekā tāda, kas patiešām varētu apdraudēt
      dzīvību.
  - title: Miega trūkums
    description: Personai ar trauksmes sindromu (traucējumiem) var rasties miega
      trūkums, jo viņu trauksme var radīt problēmas, mēģinot aizmigt vai iemigt.
  - title: Suicidālas (pašnāvnieciskas) idejas
    description: Nepietiekami apspriests trauksmes sindroma simptoms ir
      pašnāvnieciskas domas. Smagas trauksmes gadījumā simptomi var sasniegt
      lūzuma punktu, kurā rodas domas par pašnāvību vai pašnāvības plānošana. To
      var izraisīt arī blakuspastāvoša saslimšana ar depresiju.
---
Papildus informācija:

* [Slimību profilakses un kontroles centrs](https://www.spkc.gov.lv/sites/spkc/files/content/neirotiski_traucejumi_148x210.pdf)
* [Veselības centrs "Vivendi"](https://www.vivendicentrs.lv/lv/services/psihiatrija-psihoterapija/trauksme-un-panika)