---
title: Kas ir bipolārie traucējumi?
name: Bipolārie traucējumi
description: Bipolārie traucējumi ir stāvoklis, kas ietekmē ķīmisko līdzsvaru
  smadzenēs, kas galvenokārt liek personai justies vienā no divām epizodēm – vai
  nu "kāpumā" (enerģiska sajūta), vai "kritumā" (nospiedoša sajūta). Lai gan tas
  var būt personības stāvoklis visa mūža garumā, kas nav izārstējams, to var
  efektīvi ārstēt ar pareizajām zālēm.
intro: Bipolārie traucējumi ir stāvoklis, kas ietekmē ķīmisko līdzsvaru
  smadzenēs, kas galvenokārt liek personai justies vienā no divām epizodēm – vai
  nu "kāpumā", vai "kritumā".
what_is_not:
  - title: Personas brīva izvēle
    description: Bipolārās epizodes iestājas neatkarīgi no tā, vai persona tās
      vēlās, vai nē. Bipolāru traucējumu attīstības risks galvenokārt ir
      saistīts ar ģenētiku, taču precīzs mehānisms vēl nav pilnībā zināms. Liela
      ietekme var būt arī vides un sociālajiem faktoriem, īpaši, ja pastāv
      noteikts ģenētiskais risks.
  - title: Vienmēr balstīti uz to, kas notiek apkārtējā vidē
    description:
      Ikviens var justies skumji, kad ar viņu notiek kas slikts, kā arī
      justies labi, kad viņš kaut ko sasniedz. Abi stāvokļi ir noteikta notikuma
      sekas. Cilvēkiem ar bipolāriem traucējumiem pastāv risks, ka dzīves
      notikumi var pastiprināt vai padziļināt notiekošo epizodi, taču epizodes
      var notikt arī bez jebkāda tās izraisoša notikuma.
  - title: Jautrību vai prieku radoši
    description:
      Mānijas vai hipomānijas stāvoklis dažkārt tiek raksturots kā labākā
      lieta pasaulē. Augsts enerģijas līmenis darīt lietas un satikt cilvēkus
      var šķist fantastisks, taču neizbēgama bipolāro traucējumu blakusparādība
      ir arī saistītā depresija.
  - title: Ārstējami
    description: Lai gan bipolāros traucējumus iespējams zināmā mērā pārvaldīt,
      izmantojot zāles un dažādas citas ārstēšanas metodes, tos nevar pilnībā
      izārstēt.
what_is:
  - title: Debilitējoši un novājinoši
    description:
      Ja personai ir bipolārie traucējumi un viņa nesaņem ārstēšanu, tas
      radīt ievērojamu negatīvu ietekmi tādās dzīves sfērās kā izglītība un
      darbs. Mānijas simptomi, piemēram, impulsu kontroles trūkums, bieži
      izraisa finansiāli un fiziski nelabvēlīgu vai bīstamu uzvedību.  Līdz ar
      depresiju bieži vien parādās pašvērtējums un sajūta, ka cilvēks ir
      bezvērtīgs, kas, savukārt, var ietekmēt cilvēka ar bipolāriem traucējumiem
      koncentrēšanos un sociālās spējas. Smagos gadījumos depresija var izraisīt
      pašnāvnieciskas domas vai pat mēģinājumus.
  - title: Noteiktos gadījumos bīstami, ja netiek ārstēti
    description: Personas ar bipolāriem traucējumiem
      impulsīvu epizožu laikā var radīt sev
      dažādas briesmas. (Hipo)mānijas laikā
      cilvēki var pārtērēt līdzekļus, iesaistīties
      bīstamās darbībās, var rasties maldi vai
      psihoze. Depresijas epizodes laikā cilvēks
      var būt bīstams pats savai veselībai.
  - title: Pilnīgi individuāli
    description:
      Katrs cilvēks ar bipolāriem traucējumiem to piedzīvo atšķirīgi, un
      visiem šādiem cilvēkiem var nebūt visi simptomi vai viena veida epizodes
states:
  - title: Mānija
    description:
      "Mānijas laikā smadzenes piedzīvo ļoti augstu aktivitāti. Persona
      var piedzīvot eiforiju un radošumu, taču pastāv arī neapdomīgas vai
      impulsīvas uzvedības risks ar tālāk uzskaitītajiem simptomiem. Tāpat
      pastāv arī psihozes risks. Var būt iespējams īstenot garīgi un fiziski
      intensīvus uzdevumus ar zemu miega daudzumu vai vispār bez miega. "
  - title: Hipomānija
    description: Hipomānija ir stāvoklis, kurā smadzenes ir hiperaktīvā ciklā.
      Emocijas, fiziskās sajūtas un enerģijas līmenis pastiprinās, savukārt
      personas vajadzība pēc miega samazinās. Nevaldāma domu secība un grandiozi
      maldi bieži noved pie neiespējamu mērķu izvirzīšanas, impulsīviem
      pirkumiem un/vai bīstamas uzvedības. Tāpat bieži novērojams pārlieks
      runātīgums.
  - title: Depresija
    description:
      Bipolārā depresija ir stāvoklis, ko parasti pavada (hipo)mānija. Tā
      var arī rasties pēkšņi, vai attīstīties lēnām pēc eitīmijas perioda. Tā
      var būt lielā mērā novājinoša un debilitējoša, kā arī ievērojami samazināt
      spēju normāli funkcionēt. Tādas dzīves daļas kā darbs un izglītība var
      kļūt neiespējamas.
  - title: Eitīmija
    description: Eitīmija ir zināmā mērā stabils stāvoklis bez depresijas vai
      mānijas/hipomānijas. Eitīmija ir mērķa stāvoklis, veicot ārstēšanu ar
      medikamentiem. Tomēr personām ar bipolāriem traucējumiem šāds stāvoklis
      nešķiet "normāls".
  - title: Jaukti stāvokļi
    description:
      "Jaukti stāvokļi ir tad, kad ir gan depresijas, gan (hipo)mānijas
      simptomi. Persona var ātri pāriet no viena stāvokļa uz citu vai vienlaikus
      izrādīt abējādus simptomus. "
types:
  - title: Bipolaritāte I
    description:
      Sastāv no mānijas, hipomānijas, jauktiem stāvokļiem, eitīmijas un
      depresijas.
  - title: Bipolaritāte II
    description: Sastāv no hipomānijas, jauktiem stāvokļiem, eitīmijas un depresijas.
  - title: Ciklotīmija
    description:
      Ciklotīmijas simptomi ir vieglāki nekā bipolārie traucējumi, taču
      arī tie attiecas uz saasinātiem emocionāliem kritumiem un kāpumiem. Tā kā
      simptomi ir viegli, ciklotīmija bieži vien netiek diagnosticēta un netiek
      ārstēta, taču garastāvokļa svārstības joprojām var ietekmēt sociālo un
      profesionālo dzīvi.
symptoms:
  - title: Impulsivitāte
    description: Mānijas epizodes var izraisīt impulsīvus izdevumus, kaitīgu vai
      apdraudošu seksuālo uzvedību un daudz ko citu.
  - title: Nemierīgums
    description:
      Nemierīgums ir sajūta, ka vienmēr kaut kas jādara. Tas var pastāvēt
      mānijas vai hipomānijas epizožu laikā.  Šāda veida stāvokļiem bieži jābūt
      ar ārkārtīgi augstu enerģijas līmeni vai garīgi ļoti prasīgiem. Nekā
      nedarīšana (vai mierīgu, lēnu lietu darīšana) var šķist neiespējama.
  - title: Bezmiegs
    description:
      Bezmiegs ir nespēja aizmigt, neskatoties uz vēlmi gulēt un noguruma
      sajūtu. Tas var notikt visos stāvokļos.
  - title: Pārlieku liela (vai maza) pārtikas daudzuma uzņemšana
    description: Kā mānija, tā hipomānija un depresija var ietekmēt apetīti un
      izsalkuma sajūtu. Arī medikamenti bipolāro traucējumu ārstēšanai var
      ietekmēt apetīti.
  - title: Paranoja
    description:
      Personām ar bipolāriem traucējumiem var parādīties paranoja. Šādiem
      cilvēkiem var šķist, piemēram, ka kāds viņus medī vai viņiem seko.
  - title: Pašnāvnieciskas domas
    description: Domas par pašnāvību, tās mēģinājumi un nāves gadījumi ir biežāk
      sastopami tieši cilvēkiem ar bipolāriem traucējumiem.
  - title: Eiforija
    description:
      "Hipomānijas vai mānijas laikā cilvēks var sajust eiforiju. Pilnīgi
      viss var šķist lieliski, bet visas raizes un bažas var izgaist.
      Neraugoties uz to, šāda sajūta nav balstīta realitātē, jo šāds simptoms
      liek cilvēkam pārlieku pozitīvi uztvert apkārtējo pasauli. "
  - title: Pārlieku liela pašpārliecinātība
    description: Pastāvot hipomānijai vai mānijai var rasties paaugstināta
      pārliecība vai pašvērtība. Arī tas nav pilnībā balstīts realitātē, bet gan
      tajā, kā cilvēks ar bipolāriem traucējumiem uztver pasauli, un kā darbojas
      viņa smadzeņu ķīmija.
  - title: Psihoze
    description: Mānijas laikā var parādīties psihoze. Tā var ietvert dzirdes un
      redzes halucinācijas, kad persona var saredzēt vai sadzirdēt lietas, kuru
      patiesībā nav. Var rasties arī maldi.
  - title: Azartspēles un pārlieki tēriņi
    description: Personām ar bipolāriem traucējumiem gan kāpuma, gan krituma
      stāvoklī ir lielāks risks tērēt pārāk daudz naudas nevajadzīgiem vai
      riskantiem ieguldījumiem vai lietām.
  - title: Hiperseksualitāte
    description: Primāri mānijas vai hipomānijas laikā cilvēkiem ar bipolāriem
      traucējumiem var būt spēcīgāka dzimumtieksme nekā parasti.
  - title: Paškaitējums
    description:
      Personām ar bipolāriem traucējumiem tieksme uz sevis traumēšanu ir
      biežāk izteikta. Tā var parādīties kā citu simptomu pārvarēšanas
      ("tikšanas ar tiem galā") mehānisms.
  - title: Uzmācīgas domas
    description: Izplatīts papildinājums bipolāriem traucējumiem ir obsesīvi
      kompulsīvie traucējumi (OKT, angl. OCD). OKT/OCD simptomi ir, piemēram,
      uzmācīgas domas un kompulsīvas iedomas, kas var pasliktināties ar
      noteiktiem bipolāro traucējumu stāvokļiem.
  - title: Tendences uz negadījumiem
    description: Cilvēki, kas cieš no mānijas vai hipomanijas, biežāk nonāk
      negadījumos. Tas var būt saistīts ar nepietiekošu riska uztveri vai
      pārmērīgu pašpārliecinātību, jo persona uzskata, ka var izdarīt lietas,
      kuras patiesībā nevar.
---

[Rīgas psihiatrijas un narkoloģijas centrs](https://rpnc.lv/pacientiem-un-tuviniekiem/bipolari-afektivi-traucejumi/)
