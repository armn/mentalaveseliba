---
title: Kas ir UDHS?
name: UDHS
description: Uzmanības deficīta un hiperaktivitātes sindroms ir personas
  stāvoklis, kas izraisa neuzmanību, hiperaktivitāti vai abu minēto kombināciju.
  Novecojis uzmanības trūkuma sindroma UDHS (angl. ADHD) apzīmējums bija UTT jeb
  uzmanības trūkuma traucējums (angl. ADD), taču mūsdienās šis termins vairs
  netiek lietots.
intro: Uzmanības deficīta un hiperaktivitātes sindroms ir personas stāvoklis,
  kas izraisa neuzmanību, hiperaktivitāti vai abu minēto kombināciju.
what_is_not:
  - title: Slinkuma izpausme
    description:
      Cilvēkiem ar UDHS ir tā sauktā interesē balstīta nervu sistēma, kas
      balstīta uz acumirkļa interesēm, kur viņus motivē jaunums, izaicinājums,
      steidzamība un interese. Tas var apgrūtināt to darbību veikšanu, kurām
      viņi nav īsti motivēti
  - title: Necenšanās pietiekošā mērā vai nolaidība
    description:
      Tieši "cenšanās" ir tas, ko personas ar UDHS dara visu laiku, tomēr
      viņus traucē ķermeņa un smadzeņu darbība, kas šāda veida personām notiek
      biežāk un vairāk, nekā parastiem cilvēkiem.
  - title: Nespēja koncentrēties
    description:
      Cilvēki ar UDHS dažreiz var koncentrēties uz vienu lietu ilgāk nekā
      cilvēki bez UDHS. To sauc par hiperkoncentrēšanos, un tās var rasties, ja
      persona ar UDHS ir attiecīgi motivēta.
what_is:
  - title: Grūtības izraisoša
    description:
      Nediagnosticētas UDHS gadījumā vai bez atbilstoša atbalsta pastāv
      risks novērot sistemātisku sekmju līmeņa pazemināšanos skolā. Gluži
      vienkārši ikdienas slodze šādām personām ir augstāka.
  - title: Stresu izraisoša
    description:
      Hiperaktīvais impulsīvais UDHS veids nozīmē vienmēr būt kustībā un
      darīt kaut ko. Šādām personām atbilstoša atpūta ir apgrūtināta. Tas var
      novest pie ķermeņa panīkuma stresa ietekmē.
  - title: Ar nevienmērīgu koncentrēšanās spēju
    description:
      Personai, kurai ir UDHS, koncentrēšanās spējas ne vienmēr darbojas
      šīs personas labā. Personai var būt ievērojamas grūtības koncentrēties uz
      kaut ko, kas šķiet nemotivējošs, neskatoties uz to, ka tas ir svarīgs, bet
      var vispār nebūt nekādu problēmu stundām ilgi koncentrēties uz lietām, kas
      viņam/-ai šķiet interesantas.
  - title: Traucējoša
    description:
      UDHS apgrūtina uzdevumu uzsākšanu un pabeigšanu. Mājsaimniecības un
      personīgā aprūpe var tikt pastāvīgi atstumta veiktspējas disfunkcijas dēļ,
      un uzdevumu uzkrāšanās var personu itin viegli pārņemt.
types:
  - title: Uzmanības trūkums
    description: Iepriekš saukts UTT, šim tipam trūkst impulsīvu un hiperaktīvu
      īpašību. Tomēr personām ar šo paveidu joprojām tiek saglabātas filtrācijas
      un koncentrēšanās grūtības.
  - title: Hiperaktīvais – impulsīvais paveids
    description: Persona ar hiperaktīvo – impulsīvo UDHS paveidu, visticamāk,
      rīkojas pirms domā. Tas izpaužas vairākos veidos, piemēram, darot vai
      pasakot kaut ko tādu, ko persona nebūtu darījusi, ja būtu par to pienācīgi
      padomājusi iepriekš.
  - title: Kombinētais paveids
    description:
      Kombinētajam UDHS paveidam raksturīgi gan uzmanības trūkuma, gan
      hiperaktīvā – impulsīvā paveida iezīmes.
symptoms:
  - title: Veiktspējas disfunkcija
    description:
      Tādas lietas kā organizēšana, plānošana, plānu ievērošana un lietu
      vai plānu izsekojamība personām ar UDHS var būt apgrūtinoša. Problēmas ar
      būtisko darbību veikšanu, piemēram, tīrīšanu, var rasties tāpēc, ka
      personai ir grūtāk darīt lietas bez attiecīgās motivācijas. Var būt grūtāk
      ievērot soli pa solim sniegtos norādījumus, it īpaši, ja tos dzird
      mutiski.
  - title: Emocionālā regulējuma traucējumi
    description:
      Cilvēki ar UDHS mēdz piedzīvot emocijas spilgtāk. Tas ir saistīts
      ar to smadzeņu zonu regulēšanas deficītu, kas iesaistītas emocionālo
      reakciju filtrēšanā.
  - title: Rīcības filtrēšanas grūtības
    description:
      Ikvienu cilvēku burtiski bombardē apkārt esošās krāsas, gaismas,
      skati, skaņas. Lai gan tas nerada nekādas grūtības personām bez UDHS, tie,
      kuriem ir UDHS, nevar pienācīgi filtrēt to, kas ir vajadzīgs, un kas –
      nav. Tas apgrūtina koncentrēšanos uz ikdienas darbiem.
  - title: Vāja darba atmiņa
    description: Personām ar UDHS var būt grūtāk pārsūtīt jaunu informāciju (vai
      pareizo informāciju) uz darba atmiņu, kā rezultātā var rasties slikta
      darba atmiņa saistībā ar konkrēto uzdevumu.
  - title: Ātrs koncentrēšanās zudums
    description: Bieži sastopams simptoms ir tāda koncentrēšanās, kas nenotiek
      pietiekami ilgi vai nepārtraukti pāriet uz jaunām lietām. Tas ir saistīts
      ar iepriekš minētajām filtrēšanas grūtībām.
---
